<div class="tekstike2 textmargin"> 
<div class="rowmargin"> 
Eristatakse järgmisi suhtarve:
</div>
<ul>
<li><span style="font-weight: 700">Lühiajalise maksevõime ehk likviidsussuhtarvud</span> (<em>short-term solvency ratios; liquidity ratios</em>) näitavad ettevõtte võimet katta oma lühiajalisi kohustusi ehk teisisõnu – kas ettevõttel on piisavalt raha võlgnevuste tasumiseks;</li>
<li><span style="font-weight: 700">Efektiivsuse suhtarvud </span> (<em>activity ratios</em>) näitavad kui efektiivselt ettevõte juhib eri varadesse investeeritud vahendeid;</li>
<li><span style="font-weight: 700">Finantsvõimenduse ehk kapitali struktuuri suhtarvud </span> (<em>financial leverage ratios; debt ratios</em>) näitavad, kui palju ettevõte kasutab laenukapitali ehk ettevõtte võimet tasuda lühi- ja pikaajalisi kohustusi;</li>
<li><span style="font-weight: 700">Tasuvuse suhtarvud </span> (<em>profitability ratios</em>) näitavad ettevõtte rentaablust ehk seda, kui palju toodab ettevõttesse investeeritud kapital kasumit;</li>
<li><span style="font-weight: 700">Tööjõukulude tootlikkus </span> käibe alusel näitab, mitu eurot käivet saadakse ühe euro tööjõukulude kohta.</li>
</ul>
</div>


<!--div class="eq-c">
  Fraction =
   <div class="fraction">
   <span class="fup">50</span>
   <span class="bar">/</span>
   <span class="fdn">10</span>
   </div>
   = 5
 </div-->

 
<br><br>

<div class="tekstike2 textmargin"> 
<div class="rowmargin"> 
    Ettevõtte likviidsuse ehk maksevõime all mõistetakse ettevõtte võimet katta tähtaegselt oma lühiajalisi kohustisi. Maksevõime hindamiseks kasutatakse enamasti lühiajalise võlgnevuse kattekordajat ning maksevõime kordajat, lisaks ka rahakordajat. 
  </div>
</div>
<br><br>

  <div class="tekstike2 textmargin">
    <span style="font-weight: 700">Lühiajaliste kohustuste kattekordaja </span> (<em>current ratio; working capital ratio</em>) kajastab ettevõtte võimet katta võlausaldajate lühiajalised nõuded käibevaraga.
  </div>
  
   <div class="eq-c">
    Lühiajaliste kohustuste kattekordaja =
     <div class="fraction">
     <span class="fup">Käibevara</span>
     <span class="bar">/</span>
     <span class="fdn">Lühiajalised kohustused</span>
     </div>
    </div>
  <div class="tekstike2 textmargin"> 
  <div class="rowmargin">
     Üldiselt peetakse heaks, kui kordaja jääb vahemikku 1,5 kuni 2 – sel juhul on ettevõtte lühiajaline finantsseisund hea. Liiga kõrge kordaja väärtus (kattekordaja on > 2) viitab asjaolule, et ettevõte ei kasuta oma käibevara tõhusalt. Kui aga lühiajalised kohustused ületavad käibevara (kattekordaja on < 1), võib ettevõttel esineda probleeme lühiajaliste kohustiste täitmisega ehk teisisõnu, ettevõte võib sattuda makseraskustesse. Teisalt ei pruugi see veel tähendada suuri probleeme, kui kohustisi on võimalik täita pikemaajaliste väljavaadete arvelt.
  </div>
</div>
<br><br>
<div class="tekstike2 textmargin"><span style="font-weight: 700">Maksevõimekordaja </span>(<em>quick ratio; acid-test ratio</em>) näitab ettevõtte suutlikust likviidse varaga üheaegselt kõik lühiajalised kohustised kohe tasuda.
</div>
<div class="eq-c">
  Maksevõimekordaja =
   <div class="fraction">
   <span class="fup">Raha+Likviidsed väärtpaberid+Laekumata arved</span>
   <span class="bar">/</span>
   <span class="fdn">Lühiajalised kohustused</span>
   </div>
</div>
<div class="tekstike2 textmargin"> 
<div class="rowmargin">
    Kõikide võlgnevuste tasumiseks korraga peab ettevõtte maksevõime kordaja olema 1 või suurem. Oluline on tähele panna, et kordaja sisaldab ka laekumata arveid. Näiteks kui ettevõttel on hulk pika maksetähtajaga laekumata arveid ning samaaegselt on kohustuste tähtaeg lühike, siis maksevõime kordajast probleemi ei ilmne, kuigi tegelikult saab ettevõttel kohe raha otsa. Samas, kui klientide maksetähtajad on lühikesed ning tarnijatel pikad, siis ei pruugi madal kordaja automaatselt tähendada probleeme maksevõimega.
</div>
</div>
<br><br>
<div class="tekstike2 textmargin"><span style="font-weight: 700">Rahakordaja </span>(<em>cash ratio</em>) näitab ettevõtte võimet tasuda kohe saabuva tähtajaga kohustusi.
</div>
<div class="eq-c">
  Rahakordaja =
   <div class="fraction">
   <span class="fup">Raha+Likviidsed väärtpaberid</span>
   <span class="bar">/</span>
   <span class="fdn">Lühiajalised kohustused</span>
   </div>
</div>
  <div class="tekstike2 textmargin"> 
    <div class="rowmargin">
      Lisaks ülaltoodule võib hinnata ka muu käibevara ja lühiajaliste kohustuste suhet (nt varude või debitoorse võlgnevuse suhet lühiajalistesse kohustustesse). See, millised suhtarvud on kõige sobivamad, sõltub konkreetse ettevõtte tegevusalast.
  </div>
</div>
<br><br>
<div class="tekstike2 textmargin"> 
  <div class="rowmargin"> 
      <span style="font-weight: 700">Efektiivsuse suhtarvud</span>
    </div>
  </div>
<br><br> 
<div class="tekstike2 textmargin"> 
<div class="rowmargin">
  Efektiivsuse suhtarvud näitavad ettevõtte vara kasutamise efektiivsust. Põhiliselt kasutatakse kolme efektiivsuse suhtarvu: varade käibekordaja, lühiajalise võlgnevuse käibekordaja ja varude käibekordaja.
  </div>
 </div>
 <br><br>
 <div class="tekstike2 textmargin"> 
<div><span style="font-weight: 700">Vara käibesagedus</span> (<em>asset turnover</em>) või ka koguvara käive näitab, kui efektiivselt kasutab ettevõte oma vara. Mida suurem see näitaja on, seda efektiivsemalt varasid kasutatakse.
  </div>
 </div>
 <div class="eq-c">
  Vara käibesagedus =
   <div class="fraction">
   <span class="fup">Müügitulu</span>
   <span class="bar">/</span>
   <span class="fdn">Keskmine vara</span>
   </div>
</div>

  <div class="tekstike2 textmargin"> 
    <div class="rowmargin">
      Müügitulu (<em>net sales</em>) võetakse vaadeldava aruandeperioodi kasumiaruandest. Keskmine vara on vaadeldava ajavahemiku keskmine koguvara, mille võib leida näiteks perioodi alguse ja lõpu bilansside koguvara jagamisel kahega. Reeglina on kõrge kasumimarginaaliga ettevõtetel madal varade käibekordaja ning madala kasumimarginaaliga ettevõtetel kõrge varade käibekordaja.
    </div>
  </div>
  <br><br>
  <div class="tekstike2 textmargin"> 
    <div> <span style="font-weight: 700">Lühiajalise võlgnevuse käibekordaja</span> (<em>receivables turnover</em>) või ka debitoorse võlgnevuse käibekordaja näitab, kui suure osa ettevõtte aastasest netokäibest moodustab deebitoride debitoorne võlgnevus (ostjate laekumata arved) ehk mitu korda toimub aruandeperioodi jooksul debitoorse võlgnevuse tasumine deebitoride poolt.
    </div>
  </div>
  <div class="eq-c">
    Lühiajalise võlgnevuse käibekordaja =
     <div class="fraction">
     <span class="fup">Müügitulu</span>
     <span class="bar">/</span>
     <span class="fdn">Keskmine debitoorne võlgnevus</span>
     </div>
  </div>
  <div class="tekstike2 textmargin"> 
    <div> <span style="font-weight: 700">Varude käibesagedus </span> (<em>inventory turnover ratio</em>) ehk käibekordaja näitab kauba või materjalivarude kasutamise efektiivsust. Mida suurem on varude käibesagedus, seda efektiivemalt ja kiiremini kasutatakse varusid ja varudesse investeeritud raha hulk ei ole väga suur.
    </div>
  </div>
  <div class="eq-c">
    Varude käibesagedus =
     <div class="fraction">
     <span class="fup">Müügitulu</span>
     <span class="bar">/</span>
     <span class="fdn">Keskmised varud</span>
     </div>
  </div>
  <br><br>
<div class="tekstike2 textmargin"> 
  <div class="rowmargin"> 
      <span style="font-weight: 700">Finantsvõimenduse suhtarvud</span>
    </div>
  </div>
<br><br>
<div class="tekstike2 textmargin"> 
  <div class="rowmargin">
    Finantsvõimendus näitab, kui suures ulatuses ettevõte kasutab tegevuse finantseerimiseks võõrkapitali ehk laenukapitali. Mida suurem on võõrkapitali osakaal, seda suurem on finantsvõimendus. Võõrkapitali hulka kuuluvad näiteks võetud laenud, ettevõtte emiteeritud ja kaubeldavad võlakohustised ning rahaturuinstrumendid. Põhiliselt kasutatakse ettevõtte analüüsimisel järgmisi finantsvõimenduse suhtarve: võlakordaja, kohustuste ja omakapitali suhe ning Intresside kattekordaja.
  </div>
</div>
<br><br>
<div class="tekstike2 textmargin"> 
  <div> <span style="font-weight: 700">Võlakordaja</span> (<em>debt ratio</em>) on finantssuhtarv, mis näitab, kui suure osa ettevõtte koguvarast moodustab laenukapital. See on ettevõtte koguvõla (lühi- ja pikaajaliste kohustiste) ning koguvarade jagatis.
  </div>
</div>
<div class="eq-c">
  Võla kordaja =
   <div class="fraction">
   <span class="fup">Kohustused kokku</span>
   <span class="bar">/</span>
   <span class="fdn">Varad kokku</span>
   </div>
</div>
<br><br>
<div class="tekstike2 textmargin"> 
  <div class="rowmargin">
    Optimaalne võlakordaja sõltub suuresti ettevõtte tegevusalast ning selle leidmine on ettevõtte finantsjuhtimise üks põhiküsimusi. Kui kordaja on < 0,5, siis finantseeritakse enamikku ettevõtte varadest omakapitalist, kui vastupidi, siis võõrkapitalist. Suur võlakordaja viitab, et ettevõtte täiendava laenukapitali kaasamise võimekus on väike.
  </div>
</div>
<br><br>
<div class="tekstike2 textmargin"> 
  <div> <span style="font-weight: 700">Kohustuste ja omakapitali suhe </span> (<em>debt-equity ratio, gearing, leverage</em>) näitab võõrkapitali ja omakapitali kasutamise suhet. Ettevõtete võrdlemisel on oluline tähele panna, kas näitaja on arvutatud raamatupidamis- (book value) või turuväärtuste (market value) baasil. Kui ettevõte on välja lasknud eelisaktsiaid (preferred stock), siis võib need, konkreetseid asjaolusid kaaludes, arvata kas võõrkapitali või omakapitali hulka. Üldjuhul võetakse kohustiste ja omakapitali suhte arvutamisel arvesse üksnes pikaajalisi kohustusi.
  </div>
</div>
<br><br>
<div class="eq-c">
  Kohustusteja omakapitali suhe =
   <div class="fraction">
   <span class="fup">Kohustused kokku</span>
   <span class="bar">/</span>
   <span class="fdn">Omakapital kokku</span>
   </div>
</div>
<br><br>
<div class="tekstike2 textmargin"> 
  <div> <span style="font-weight: 700">Intresside kattekordaja </span> (<em>interest coverage ratio; times-interest-earned (TIE) ratio</em>) näitab ettevõtte laenuteenindamise võimet ehk seda, kas teenitav põhitegevuskasum on piisav, et katta kõik intressikulud.
  </div>
</div>
<br><br>
<div class="eq-c">
  Intresside kattekordaja =
   <div class="fraction">
   <span class="fup">EBIT</span>
   <span class="bar">/</span>
   <span class="fdn">Aruandeperioodi intressikulu</span>
   </div>
</div>
<div class="tekstike2 textmargin"> 
  <div class="rowmargin">
    Arvutustes võib sõltuvalt asjaoludest kasutada nii EBIT (kasum enne intresse ja makse) kui ka EBITDA (kasum enne intresse, makse ja kulumit) näitajat. Intressikulu võetakse reeglina aruandeperioodi kasumiaruandest. Intresside kattekordaja võiks ületada vähemalt 2,5.
  </div>
</div>
<br><br>
<div class="tekstike2 textmargin"> 
  <div class="rowmargin"> 
      <span style="font-weight: 700">Tasuvuse suhtarvud</span>
    </div>
  </div>
<br><br>
<div class="tekstike2 textmargin"> 
  <div class="rowmargin">
    Tasuvuse ehk rentaabluse ehk kasumlikkuse suhtarvud (profitability ratios) mõõdavad seda, kui efektiivselt ettevõte suudab oma vara kasutada ning kulusid kontrolli all hoida, et tagada oodatav tulusus.
  </div>
</div>
<br><br>
<div class="tekstike2 textmargin"> 
  <div> <span style="font-weight: 700">Käibe ärirentaablus </span> (<em>operating margin</em>) näitab, kui palju teenis ettevõte kasumit oma põhitegevusest.
  </div>
</div>
<br><br>
<div class="eq-c">
  Käibe ärirentaablus =
   <div class="fraction">
   <span class="fup">Ärikasum</span>
   <span class="bar">/</span>
   <span class="fdn">Müügitulu</span>
   </div>
</div>
<div class="tekstike2 textmargin"> 
  <div> <span style="font-weight: 700">Käibe puhasrentaablus </span> ehk puhaskasumimarginaal (<em>profit margin, net margin, net profit margin</em>) näitab ettevõtte kasumlikkust ehk seda, kui palju kasumit teenitakse ühe euro käibe kohta. See näitab ühtlasi, kui mõistlik on ettevõtte hinnapoliitika ning kui hästi kontrollitakse kulusid. Eri ettevõtete puhaskasumimarginaal ei ole eriti hästi võrreldav, kuna iga ettevõtte kulude struktuur on erinev.
  </div>
</div>
<br><br>
<div class="eq-c">
  Käibe puhasrentaablus =
   <div class="fraction">
   <span class="fup">Puhaskasum</span>
   <span class="bar">/</span>
   <span class="fdn">Müügitulu</span>
   </div>
</div>
<br><br>
<div class="tekstike2 textmargin"> 
  <div> <span style="font-weight: 700">Varade ehk kogukapitali puhasrentaablus </span>(<em>return on assets — ROA</em>) näitab ettevõtte varade kasutamise efektiivsust puhaskasumi teenimiseks ehk seda, kui palju kasumit teenib iga ettevõtte varasse investeeritud euro. Selleks kasutatakse järgmist valemit (DuPonti valem):
  </div>
</div>
<br><br>
<div class="eq-c">
  Varade puhasrentabblus (ROA) =
</div>
  <div class="eq-c">
    Puhaskasumimarginal×Varade käibekordaja =
  </div>
  <div class="eq-c">
   <div class="fraction">
   <span class="fup">Puhaskasum</span>
   <span class="bar">/</span>
   <span class="fdn">Müügitulu</span>
   </div>
   <span class="eq-c">x</span>
   <div class="fraction">
    <span class="fup">Müügitulu</span>
    <span class="bar">/</span>
    <span class="fdn">Varad</span>
    </div>
    <span class="eq-c">=</span>
  </div>
    <div class="eq-c">
<div class="fraction">
      <span class="fup">Puhaskasum</span>
      <span class="bar">/</span>
      <span class="fdn">Varad</span>
</div>
  </div>
  <br><br>
  <div class="tekstike2 textmargin"> 
    <div class="rowmargin">
      ROA leidmiseks jagatakse enamasti kasumiaruande kirje „Puhaskasum“ bilansi kirjega „Varad (aktiva) kokku“. DuPonti valem võimaldab analüüsida ka kasumlikkust (mida väljendab puhaskasumimarginaal) ning varade kasutamise efektiivsust (mida väljendab varade käibekordaja).
    </div>
  </div>
  <br><br>
  <div class="tekstike2 textmargin"> 
    <div> <span style="font-weight: 700">Omakapitali tootlus ehk puhasrentaablus  </span>(<em>return on equity — ROE</em>) näitab ettevõttesse investeeritud omakapitali kasutamise efektiivsust puhaskasumi teenimiseks st seda, kui palju kasumit teenib iga ettevõtte omakapitali investeeritud euro. DuPonti valem jagab omakapitali tootluse kolmeks komponendiks: kasumlikkus, vara kasutamise efektiivsus ning finantsvõimendus. ROE on leitav järgmise valemiga:
    </div>
  </div>
  <br><br>
  <div class="eq-c">
    Omakapitali puhasrentaablus (ROE) =
  </div>
    <div class="eq-c">
      Puhaskasumimarginaal×Varade käibekordaja×Finanstvõimendus= =
    </div>
    <div class="eq-c">
      ROA X =
    
      <div class="fraction">
      <span class="fup">Varad</span>
      <span class="bar">/</span>
      <span class="fdn">Omakapital</span>
      </div>
      
       <span class="eq-c">=</span>
     </div>
       <div class="eq-c">
   <div class="fraction">
         <span class="fup">Puhaskasum</span>
         <span class="bar">/</span>
         <span class="fdn">Varad</span>
   </div>
     </div>
     <div class="tekstike2 textmargin"> 
      <div class="rowmargin">
        ROE leidmiseks jagatakse enamasti kasumiaruande kirje „Puhaskasum“ bilansi kirjega „Omakapital kokku“. DuPonti analüüs võimaldab aktsepteeritava omakapitali tootluse saavutamiseks eristada kolme liiki ettevõtteid:
      </div>
    </div>
    <div class="tekstike2 textmargin"> 
      <div class="rowmargin"> 
      
      <ul>
      <li>kõrge kasumimarginaaliga ettevõtteid (näiteks moetööstus, tarkvaraarendus, luksuskaupade turustamine),</li>
      <li>kõrge käibega ettevõtteid (näiteks jaekaubandus) ning</li>
      <li>suure finantsvõimendusega ettevõtteid (näiteks pangandus).</li>
      </ul>
      </div>
    </div>
    <br><br>
    <div class="tekstike2 textmargin"> 
      <div class="rowmargin"> 
          <span style="font-weight: 700">Tööjõu tootlikkus</span>
        </div>
      </div>
    <br><br>
     <div class="tekstike2 textmargin"> 
  <div> <span style="font-weight: 700">Tööjõu tootlikkus </span> näitab, mitu eurot käivet saadakse ühe euro tööjõukulude kohta ehk kui palju käivet suudab ettevõte luua teatud tööjõukulude juures. Tööjõukulude tootlikkuse vähenemine viitab sellele, et palkade tõus on olnud suurem kui käibe kasv (või käibe vähenemine on olnud ulatuslikum kui palkade vähendamine). Kui eelnevad suhtarvud põhinesid majandusaasta aruandel, siis tööjõukulude tootlikkuse allikateks on käibedeklaratsioon (vorm KMD) ning tulu- ja sotsiaalmaksu, kohustusliku kogumispensioni ja töötuskindlustusmakse deklaratsioon (vorm TSD).
  </div>
</div>
<div class="eq-c">
  Tööjõukulude tootlikkus =
   <div class="fraction">
   <span class="fup">Perioodi käive</span>
   <span class="bar">/</span>
   <span class="fdn">Perioodi tööjõukulud</span>
   </div>
</div>
<br><br>