<br>
<div class="tekstike2 textmargin"> 
<div class="rowmargin2">
Kratt on tehisintellekti tehnoloogial põhinev praktiline rakendus. Kratt põhineb tarkvaralisel algoritmil, mis on õppimisvõimeline ning täidab traditsiooniliselt inimese poolt tehtavaid ülesandeid. Tegemist on kitsa tehisintellektiga (narrow AI), mis tähendab masina võimet tegutseda intelligentselt ühes kitsas valdkonnas. 
<br><br>
Elujõulisuse krati supervõime on masinõppel põhineva prognoosi tegemise oskus, mis lisaks ettevõtte enda majandusnäitajatele arvestab teiste Eesti majanduses tegutsevate ettevõtete tegevust, finantsnäitajaid ja laiemat majanduskonteksti. Kratt on õppinud väga suurelt andmekogumilt, millele ükski ettevõte tavapäraselt ligi ei pääse. 
<br><br>
Samas tuleb arvestada, et tegu on siiski masinaga, täpsemalt on kratt oma sisult arvutiprogramm. See on küll võimeline suure hulga informatsiooni abil prognoosima teie ettevõtte elujõulisust, kuid sel puudub võime näha tulevikku ning arvestada kõiki asjaolusid, sündmusi ja ettevõtte tegutsemise konteksti. Arvestada tuleb teatava veamääraga.
</div>
</div>
<br>