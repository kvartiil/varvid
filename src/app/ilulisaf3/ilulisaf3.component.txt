<br>
<div class="tekstike2 textmargin"> 
  <div class="rowmargin"> 
      <span style="font-weight: 700">Maksevõime suhtarvud</span>
    </div>
  </div>
<br><br> 

<div class="tekstike2 textmargin"> 
<div class="rowmargin"> 
      
    Ettevõttete elujõulisuse kontekstis on oluline, milline on ettevõtte võime katta oma kohustusi tähtaegselt. Maksevõime ehk likviidsuse konteksttis analüüsitakse võimet täita lühiajalisi kohustusi.  Mida suurem on ettevõtte valmisolek ja võimekus täita lühiajalisi kohustusi, seda suurem on ettevõtte elujõulisus.  Sisuline loogika seisneb selles, et kui ettevõttele esitatakse nõue oma lühiajalised (hetkel, lühiajalisel tulevikuperioodil päevakorral olevad) kohustused täita, et kuivõrd edukalt ta nendega toime tuleb. Lühiajalisi kohustusi saab katta likviidsete varade arvelt, seega vaadeldakse maksevõime analüüsis likviideseid varasid. Enamlevinud on kolm maksevõime suhtarvu ja tulenevalt sellest on ka käesolevas töös kasutatud neid suhtarve: lühiajaliste kohustuste kattekordaja, maksevõime kordaja ja rahakordaja.
  
    
  
  
  </div>
</div>
<br><br>

  <div class="tekstike2 textmargin">
    <span style="font-weight: 700">Lühiajaliste kohustuste kattekordaja </span> (<em>current ratio; working capital ratio</em>) juures vaadatakse seda, kui võimekas on ettevõte võlausaldajate lühiajaliste nõuete katmisel. Kuna näitaja puhul jagatakse käibevara lühiajaliste kohustustega, siis mida suurem on näitaja arvuline väärtus, seda suurem on ettevõtte võime oma lühiajalisi kohustusi täita ja seega ka ettevõtte maksevõime.  Lühiajaliste kohustuste kattekordaja arvutatakse alljärgneva valemi järgi:

  </div><br>
  
   <div class="eq-c">
    Lühiajaliste kohustuste kattekordaja =
     <div class="fraction">
     <span class="fup">Käibevara</span>
     <span class="bar">/</span>
     <span class="fdn">Lühiajalised kohustused</span>
     </div>
    </div> <br>
  <div class="tekstike2 textmargin"> 
  <div class="rowmargin">
     Käibevara ja lühiajaliste kohustuste suurus leitakse bilansist perioodi lõpu seisuga. Optimaalne vahemik kordaja suurusele oleks 1,5 kuni 2, siis loetakse ettevõtet maksevõimeliseks. Kui kordaja on sellest suurem, siis on maksevõime ka suure, muid teiselt poolt võib väita, et ettevõte ei kasuta enam oma käibevara efektiivselt. Teiselt poolt, kui lühiajalised kohustused ületavad käibevara suuruse, näitaja väärtus on alla 1, siis võib ettevõttel esineda probleeme lühiajaliste kohustuste täitmisel. Samas, kui lühiajaliste kohustuste täitmisega on probleem, siis see ei tähenda veel püsivat maksejõuetust, sest kohustusi on endiselt võimalik täita pikemaajalise perioodi jooksul.
      
  
    </div>
</div>
<br><br>
<div class="tekstike2 textmargin"><span style="font-weight: 700">Maksevõimekordaja </span>(<em>quick ratio; acid-test ratio</em>) juures vaadatakse seda, kui suuteline on ettevõte võlausaldajatele kõik lühiajalised kohustused tasuma hetkeseisuga. Näitaja juures võetakse arvesse raha, likviidsed väärtpaberid ja laekumata arved, nende varade juures tehakse eeldus, et see sisuliselt võrdub rahaga (ehk siis likviidsed väärtpaberid ja laekumata arved võrdsustatakse rahaga, millest on võimalik kohustusi katta). Laekumata arvete puhul tuleb kahtlemata silmas pidada seda, et klient võib pikaks ajaks võlgu jääda, mis tähendab, et rahavoogudes plaanitud kuupäeval vajalikku summat tegelikult ei tule. Maksevõime kordaja arvutatakse alljärgneva valemi järgi:
  
</div><br>
<div class="eq-c">
  Maksevõime kordaja =
   <div class="fraction">
   <span class="fup">Raha+Likviidsed väärtpaberid+Laekumata arved</span>
   <span class="bar">/</span>
   <span class="fdn">Lühiajalised kohustused</span>
   </div>
</div><br>
<div class="tekstike2 textmargin"> 
<div class="rowmargin">
    Tagamaks seda, et kõik lühiajalised võlgnevused saaksid sisuliselt koheselt tasutud, siis peab näitaja väärttus olema suurem, kui 1. Kui jätta kõrvale klientide võimalikud võlgnevused, siis endiselt peab arvestama ka arvete maksetähtaegu, sest maksetähtajad võivad olla kaugemas tulevikus, kui kohustus lühiajalisi võlgnevusi tasuda ja seega võib ka ilma täiendavate majandushäireteta antud näitaja anda pisut ilustatud informatsiooni. Näitaja sisendid saadakse vastavatest bilansikirjetest.

</div>
</div>
<br><br>
<div class="tekstike2 textmargin"><span style="font-weight: 700">Rahakordaja </span>(<em>cash ratio</em>) juures vaadatakse seda, kuivõrd on ettevõte võimeline tasuma kohe saabuva tähtajaga kohustusi. Võrreldes maksevõime kordajaga on arvestusest välja jäetud laekumata arved, ehk siis on võetud ära klientide käes oleva raha nn. risk (et klient ei maksa õigeaegselt, maksetähtaeg on liiga kauges tulevikus vms.) selles mõttes, et nõudeõigust kliendi vastu ei saa kasutada oma kohustuste tasumiseks. Rahakordaja arvutatakse alljärgneva valemi järgi:
  
 
</div><br>
<div class="eq-c">
  Rahakordaja =
   <div class="fraction">
   <span class="fup">Raha+Likviidsed väärtpaberid</span>
   <span class="bar">/</span>
   <span class="fdn">Lühiajalised kohustused</span>
   </div>
</div><br>
  <div class="tekstike2 textmargin"> 
    <div class="rowmargin">
      Selleks, et kohustuste katmine saaks toimuda koheselt, selleks peab näitaja väärtus olema suurem, kui 1. Tähelepanu on oluline pöörata ka sellele, et mis on likviidsed väärtpaberid. Börsil noteeritud väärtpaberite turustamisel on väärtuspäevad, s.t. raha laekub (või on kontolt välja kantav) teatud päevad pärast, samuti ei ole kõik päevad börsil kauplemispäevad. Börsiväliste likviidsete väärtpaberite juures tuleb silmas pidada, et "likviidsus" tähendab ikkagi seda, et tuleb leida ka reaalne osja, teha selle ostjaga tehing ja saada temalt ka raha kätte.
  </div>
</div>
<br><br>