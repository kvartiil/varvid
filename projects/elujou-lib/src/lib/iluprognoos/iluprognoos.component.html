<br>
<div class="tekstike2 textmargin"> 
<div class="rowmargin2">
Krati prognooside tõlgendamisel tuleb olla ettevaatlik:
</div>

<ul>
<li>Elujõulisuse indeksi rakenduse tulemuste ja soovituste puhul tuleb silmas pidada, et tegemist on masinõppemudelil põhineva prognoosiga. Tulevikuperspektiivide ennustamisel kasutatakse tehisnärvivõrke ja tulemused sõltuvad sellest, milliseid andmeid ja parameetreid on mudelite treenimisel kasutatud. Tegu on üldistusega, mis ei oska arvestada iga ettevõtte eripärasid, konteksti, erakordseid sündmusi ning majandustegevuse omapärasid, mis ei kajastu peamistes finantsnäitajates. Näiteks ei oska indeks arvesse võtta eriolukordi, nagu varade jagunemist osanike vahel;</li>
<li>Masinõppemudel suudab suure hulga minevikuinformatsiooni põhjal teatava veamääraga tulevikku prognoosida, kuid masinal puudub selgeltnägemisvõime. Kuna kratt on eelmiste aastate andmete põhjal treenitud mudelite süsteem, ei oska see arvesse võtta eelnevast olukorrast väga erinevaid arenguid, ootamatuid sündmusi ja muutusi ettevõtte tegevussektori keskkonnas. Sellisel juhul võib süsteem ettevõtte andmetest nähtuvat (ja tegelikult muutuvast makrokeskkonnast tulenevat) majandusseisu muutust tõlgendada ebakorrektselt;</li>
<li>Kratt ei pruugi osata anda usaldusväärset prognoosi juhul, kui ettevõte on analüüsitava perioodi jooksul teinud läbi olulise restruktureerimise ja/või majandustegevuse olemuse olulise muutuse, mille tulemusena perioodi kirjeldavad majandusaasta aruanded on väga erinevad. Kui ettevõte on viimastel aastatel muutnud põhitegevusala (EMTAKi järgi), siis ei ole võimalik prognoosi koostada;</li>
<li>Masinõppemudelite analüütilised tulemid on ainult osaliselt selgitatavad. Mudelid kasutavad  keerukaid matemaatilisi algoritme. Algoritmide olemusest tulenevalt ei ole alati tavaloogikat või majandusanalüütika loogikat kasutades võimalik lahti mõtestada, miks üks või teine mudel on teinud mõne konkreetse järelduse;</li>
<li>Elujõulisuse indeks kasutab analüüsiks ettevõtte majandusaasta aruande, maksudeklaratsioonide, töötamise registri ja majandusüksuste statistilise registri andmeid. Seega sõltub hinnangute täpsus sellest, kui täpsed on ettevõtte edastatud andmed;</li>
<li>Juhul, kui ettevõte ei ole esitanud eelnevalt kirjeldatud perioodide kohta majandusaasta aruandeid ja/või maksudeklaratsioone, siis ei saa rakendus ettevõtte kohta hinnangut anda;</li>
<li>Kui ettevõtte tegevus ja bilanss erinevad oluliselt teistest sama EMTAKi koodiga ettevõtetest, ei pruugi saadud prognoos usaldusväärne olla.</li>
</ul>


</div>
<br>
